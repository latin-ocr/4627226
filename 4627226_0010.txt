ww.- 4 *vn

graphis Caesaris leges Iulias quasi a Caesare latas, senatusconsulta
quasi a Caesare facta et in aerarium delata, decreta innumerabilia de
magistratibus designandis, de senatoribus in senatum allegendis, de bene-
ficiis et privilegiis dandis quasi a Caesare proposita publicaret (cf. ant.
vol. ΙΙΙ, p. 486), haec igitur omnia quasi acta Caesaris rata esse iuberet,
eius rei ius ex senatusconsulto illo derivasse.

Sed vix credibile est senatusconsultum illud tantam potestatem M.
Antonio dedisse vel tam nou caute perscriptum fuisse, ut interpretando
potestatem illam M. Antonius arrogare sibi posset. Immo qui interfectores
Caesaris ‘id egisse reputaverit, ut acta Caesaris rescinderentur (Suet. CaeS.
82; cf. Vell. 2, 58), h. e. ut leges ab eo latae, senatusconsulta ab eo
facta et delata, decreta ab eo proposita tollerentur, is non dubitabit, quin
senatus in aede Telluris sola ea acta Caesaris, quae Caesar revera egerat,
confirmarit. Appianus quidem in aede Telluris non solum τὰ πεπραγμένα,
sed etiam τοὶ ἐγνωσμένα confirmata esse tradidit (b. c. 2, 135). Qua in
sententia cum sibi aliis locis constet (2, 128. 132. 134.“3, 5), eandem eius
sententiam fuisse puto duobus locis (3, 2234), ubi τὰ πεπραγμένα sola no-
minat, τὰ ἐγνωσμένα silentio transit. Plutarchus quoque in vita Caesaris
(67) decrevisse senatum scribit κινεῖν μηδὲ τὸ σμικρότατον ὧν ἐκεῖνος
ἄρχων ἐβούλευσε, quamquam in vita Antonii (14) decretum esse dicit
τῶν ὑπὸ Καίσαρος γεγονότων μηδὲν ἀλλάττειν. Sed Appiani et Plutarchi
fidem in talibus rebus nou ita magnam esse constat. Plutarchus etiam
in eis manifesto erravit, quae de provinciis tum aut postero die coniuratis
a senatu datis scripsit (Caes 67. Cic. 42. Ant. 14. Brut. 19), quas potius
firmatas esse constat (Suet. Aug. 10). Cicero contra uno loco, qui cer-
tissime, et altero loeo, qui probabiliter ad senatusconsultum in aede Tel-
luris sactum referendus est (ad Att. 16, 14, 1. 15, 4, 3), nihil aliud nisi
acta tyranni comprobata, acta confirmata esse testatur, quae acta sine dubio
ea intellegenda sunt, quae Caesar revera egerat. Cassius autem Dio Ci-
ceronem, iu cuius sententiam senatusconsultum in aede Telluris factum
esse scribit (44, 22), primum oblivionem discordiarum suadentem, deinde
autem hoc solum censentem facit: τὰς τιμὰς καὶ τὰς ἀρχὰς καὶ τὰς δωρεάς,
ὅσας ἔλαβον παρ’ αὐτοῦ, φυλαχθῆναι (44, 33). Idem alio loco (45, 23)


ἡ 8 ---⁷

loco nititur, suspitionem movere non potest; multae enim leges negandae
essent, si omnes negandae essent, quae uno solo testimonio nobis notae
sunt. Neque id suspitionis ansam praebere potest, quod Cicero eis locis,
ubi de abusu commentariorum et chirographorum Caesaris queritur (Phil.

· 2, 36, 92. 2, 39, 100. 3, 13, 30. 7, 5, 15), de 'lege illa Antonia prorsus

tacet3 vim enim amplificationum suarum minuisset et infregisset, si legis
mentionem fecisset, quae quamvis vitiose lata sit etx quamvis iniquam
. potestatem M. Antonio dederit, nihilo setius fuit lex. Immo verecundia
illa, qua Cicero in Philippica prima de actis Caesaris ex commentariis
prolatis loquitur (l, 7, 16 sq. 1, 9, 23 sq.)‚ haud scio an ex reverentia
erga legem latam nondum odio M. Antonii suppressa fluxerit.

. Quamquam autem aliud testimonium de lege Antonia non exstat,
argumento tamen satis gravi unicum illud testimonium fulciri potest.
Nimirum postquam leges M. Antonii ita, uti Cicero Kal. Ian. postulaverat
(Phil. 5, 4, 10—12), mense Februario senatusconsulto vel senatuscon-
sultis a C. Vibio Pansa consule factis sublatae sunt (cf. Cic. Phil. 12, ,5,
12. 13, 3, 5. 14, 2, 5. Dio Cass. 46, 36), legem de actis Caesaris confir-
mandis C. Vibius Pansa consul ex senatus auctoritate comitiis centuriatis
laturus erat eo tempore, quo Cicero orationem Philippicam decimam in
senatu habuit (10, 8, 17), 61; postea sine dubio pertulit (cf. Cic. Phil. 13,
15, 31). Senatus igitur prorsus ita ut voluerat Cicero lege Antonia dc
actis Caesaris confirmandis sublata eandem legem de integro ferendam
esse censuerat.

Vix autem vereor, ne quis aliud legis Antoniae in Philippica quinta
commemoratae testimonium in Ciceronis epistula ad Atticum 16, 16 inesse
putet. Ibi enim propter causam Buthrotiam una cum senatusconsulto
tertio de actis Caesaris confirmandis saepius (16, 16, 6. 8. 11. 12. 14. 18)
quidem lex de eadem relata commemoratur. Sed ea lex a. d. 111 Non.
Iun. (sic, non a. d. lv Non. Iun. legendum est apud Cic. ad Att. 16, 16,
11, quoniam a. d. IV Non. Iun. est dies fastus) lata esse traditur eo tem-
pore, quo M. Antonius iam nonnullas leges et multa decreta ex Caesaris
commentariis publicaverat. Ac profecto haec lex sine dubio propterea lata
est, quod M. Antonius senatusconsultum illud non observaverat neque

